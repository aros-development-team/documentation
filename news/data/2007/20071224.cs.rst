===================
Vánoční aktualizace
===================

:Autor:   Paolo Besser
:Datum:   24.12.2007

Veselé Vánoce a šťastný nový rok! Tento rok byl velmi důležitý
pro vývoj, profilování a šíření AROSu. A my bychom
chtěli velmi poděkovat všem fanouškům, testerům a přispěvatelům
AROSu za vynikající výsledky, kterých náš/tvůj operační systém dosáhl.

Zde je pár "milníků", kterých v roce 2007 AROS dosáhl.

Leden: po letech potýkání se s příkazy shellu a s problémy s DOpusem
se kopírování stalo jednodušší s Wanderer drag'n'drop (táhni a pusť).

Únor: tap rozhraní bylo přidáno do hostovaného AROSu,
dokončení síťové podpory.
 
Březen: AROS získal podporu file-systems paketů, zvýšení
kompatibility a spojitosti s původní AmigaOS a bylo umožněno
spravování FAT oddílů. AROS také vylepšil TCP/IP
stack s novou verzí AROSTCP a přidal podporu USB.

Duben: Wanderer má nový systém pro úpravu vzhledu, který dovoluje
přizpůsobit okna tématy. Byla také vylepšena podpora pro skripty
LUA a ARexx.

Květen: AROS změnil své jméno na 'AROS Research Operating System' a
web aros.org dostal novou tvář. Wanderer teď může zobrazovat ikony
nebo všechny soubory. Zrodil se také nový komunitní portál - ArosWorld.org.

Červen: uživatelé AROSu rozhodli o oficiálním pozadí pro okna a pracovní
plochu ve velmi zábavné soutěži.

Září: AROS byl představen Amiga komunitě při konferenci na Pianeta Amiga.
Také bylo naportováno MUIbase a HivelyTracker.

Říjen: AROS má nový instalátor, který činí instalaci na pevný disk
jednodušší. AROS teď může bezpečně přebývat na disku společně s
Microsoft Windows.

Listopad: AROS udělal obrovský krok vpřed se svou novou 64 bitovou
verzí.

Prosinec: Byly ohlášeny dvě nové distribuce AROSu, Velocity
a VmwAROS.

