=============
Aggiornamento
=============

:Author:   Paolo Besser
:Date:     2007-10-01

Ultime news
-----------

Bloccate le rotative! Neil Cafferkey ha realizzato un nuovo 
`installer`__ per AROS, che consente di installare il sistema 
operativo su disco fisso in modo più sicuro ed efficiente. 
Ecco le nuove caratteristiche:

- Si possono specificare il disco e la partizione di installazione.
- La partizione Work adesso viene creata correttamente.
- Si possono specificare le dimensioni delle partizioni e quelle già esistenti vengono preservate.
- Qualora venissero rilevate, le partizioni di Windows vengono aggiunte automaticamente al menu d'avvio di GRUB.


Il software, tuttavia, è ancora in beta. Ecco alcune 
raccomandazioni dello stesso Neil: "Il nuovo installer è incluso 
nelle nightly build e pronto per essere testato. Tuttavia, attualmente 
c'è un bug (in Wanderer o nel filesystem FFS) su cui bisogna ancora 
lavorare. Dopo aver lanciato l'installer, per formattare correttamente 
le partizioni dovete chiudere Wanderer prima di proseguire. Siate 
più prudenti che mai con questa versione dell'installer, per capirci 
non usatela su un disco fisso che contiene dati di valore, soprattutto 
se non avete ancora eseguito un backup. Dovrebbe preservare tutte le 
partizioni già esistenti, ma nessuno ha ancora provato il funzionamento 
a parte me."

Se disponete di una macchina per i test, senza dati importanti, ci 
fareste davvero una cortesia se scaricaste una nightly build recente, 
a partire da quella del primo ottobre 2007, allo scopo di rilevare 
eventuali bug e malfunzionamenti. Potete usare il bugtracker per le 
segnalazioni, oppure lasciare un commento su questo `topic`__ di 
AROS-Exec.


Una dimostrazione di AROS
-------------------------

Come precedentemente annunciato su questo sito, AROS è stata una delle 
star di `Pianeta Amiga 2007`__. Nel corso dell'evento, 
Paolo Besser ha presentato AROS a una nicchia di fedelissimi utenti  
Amiga. La notizia era stata diffusa anche da numerosi siti sull'IT 
come i popolari `TGM Online`__ e `HW Upgrade`__. Un report dell'evento  
è stato pubblicato da `The AROS Show`__ (sotto forma di `intervista`__) 
C'è anche un grazioso `video`__ su YouTube.


AROS nel mondo
--------------

Il nostro sito si è arricchito di tre nuove lingue: Greco (grazie a
Ioannis Koniaris), Spagnolo (Ariel Gomez) e Ceco (Petr Novak), con il
solito aiuto indispensabile di Neil Cafferkey. Lo Svedese (grazie a Jon Anderson) e il Russo (Softy) arriveranno presto. 


__ http://mama.indstate.edu/users/nova/installer.jpg
__ https://ae.amigalife.org/modules/newbb/viewtopic.php?topic_id=2319
__ http://www.pianetaamiga.it
__ http://tgmonline.futuregamer.it/news/settembre2007/20070910111905
__ http://www.hwupgrade.it/news/videogiochi/presentazione-italiana-per-l-os-indipendente-aros_22619-0.html
__ http://arosshow.blogspot.com
__ http://arosshow.blogspot.com/2007/09/pianeta-amiga-2007-report-from-paolo.html
__ http://video.google.it/videoplay?docid=-3563710058663289244