================
Stav aktualizace
================

:Autor:   Paolo Besser
:Datum:   01.10.2007

Poslední zprávy
---------------

Neuvěřitelná zpráva! Neil Cafferkey komitnul zbrusu nový `instalátor`__ 
AROSu, který umožňuje čistší a bezpečnější instalaci na pevné disky. 
Tady jsou jeho nové funkce:

- Může být určena instalační jednotka a oddíl.
- Funguje vytvoření pracovního oddílu (Work partition).
- Mohou být určeny velikosti oddílu a současné oddíly mohou být zachovány.
- Pokud je nalezen systémový oddíl s Windows, je automaticky doplněn do spouštěcího menu GRUBu.
- Místní nastavení (locale) může být specifikováno během instalace.


Pozor, stále se jedná o beta (testovací) software. Pár varování
od Neila: "Nový instalátor je zařazen do nočních sestavení
a je připraven k testování. Nicméně je v současné době chyba ve Wandereru
nebo v souborovém systému FFS. Na jejím odstranění se pracuje.
Pokud budeš formátovat oddíly, je třeba po spuštění instalátoru před dalším
pokračováním ukončit Wanderer.
Buď s touto verzí instalátoru ještě víc opatrnější, než kdykoli jindy - tzn.
nepoužívat počítač s nezazálohovanými cennými daty. Měly by být
zachovány všechny existující oblasti (pokud je o to požádáno), ale nikdo
jiný než já to netestoval."

Pokud vlastníš testovací stroj (bez důležitých dat), bylo by skvělé, pokud
by sis stáhnul noční sestavení z 10.01.2007 (nebo pozdější) a pomohl
nám najít chyby. Můžeš použít Bug Tracker nebo poslat zprávu do AROS-Exec
`diskuze`__. 


Představení AROSu
-----------------

Jak už bylo na tomto webu uvedeno, AROS byl jednou z hvězd
`Pianeta Amiga 2007`__. Během populární Amiga show, 
Paolo Besser představil AROS zájemcům z řad uživatelů Amigy.
Tato událost byla zveřejněna několika významnými zpravodajskými weby ze světa IT
jako `TGM Online`__ a `HW Upgrade`__. Zpráva z této show 
byla publikována na `The AROS Show`__ (přečíst si ji můžeš `zde`__). Také se
můžeš podívat na zajímavé `video`__ na YouTube.

AROS ve světě
-------------

Náš web má několik nově přeložených dokumentací - jmenovitě do řečtiny (Ioannis
Koniaris), španělštiny (Ariel Gomez) a češtiny (Petr Novák), s obvyklou
a nezbytnou pomocí od Neila Cafferkeyho. Švédská (Jon Anderson) a
ruská (Softy) aktualizace překladu se objeví již brzy. Také se tu jistě co nejdříve objeví
mnohé další aktualizace do ostatních jazyků (od... Tebe?).

__ http://mama.indstate.edu/users/nova/installer.jpg
__ https://ae.amigalife.org/modules/newbb/viewtopic.php?topic_id=2319
__ http://www.pianetaamiga.it/2007/eng/
__ http://tgmonline.futuregamer.it/news/settembre2007/20070910111905
__ http://www.hwupgrade.it/news/videogiochi/presentazione-italiana-per-l-os-indipendente-aros_22619-0.html
__ http://arosshow.blogspot.com
__ http://arosshow.blogspot.com/2007/09/pianeta-amiga-2007-report-from-paolo.html
__ http://video.google.it/videoplay?docid=-3563710058663289244
