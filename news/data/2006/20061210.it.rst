=============
Status update
=============

:Autore:   Paolo Besser
:Data:     2006-12-10

L'ultimo aggiornamento del sito risale ormai a tre mesi fa, ma nel 
frattempo non siamo stati di certo seduti da qualche parte a girarci 
i pollici: dozzine di piccoli e grandi miglioramenti sono stati 
apportati a diverse componenti del sistema operativo, in modo da 
renderlo migliore.

Le nightly builds della versione PPC-hosted di AROS sono finalmente
disponibili nella nostra pagina dei `download`__.

Christoph Szczecina ha aggiunto un supporto iniziale alla copia dei 
file per mezzo del drag'n'drop, rendendo Wanderer un filino più 
usabile. Questa aggiunta è del tutto preliminare e permette di 
copiare un singolo file per volta tra due directory, ma è già un
importante passo avanti. Chi vuole sperimentare questa aggiunta
può farlo scaricando una delle ultime nightly build. Altri 
programmatori hanno poi aggiunto la possibilità di vedere le icone 
come elenco e di salvare la posizione delle finestre.

Staf Verhaegen sta aggiornando la documentazione per i programmatori. 
Molte cose sono cambiate negli ultimi ventiquattro mesi, e la nostra 
manualistica cominciava a essere un po' obsoleta. Ma, grazie a Staf, 
chi vuole avvicinarsi alla programmazione di/su AROS può contare su 
strumenti migliori, a partire da questo sito.

Grazie a Bernd Roesch e Georg Steger, tutte le funzioni necessarie 
per sostituire MUI nella maggior parte dei programmi Amiga sono state 
inserite nel framework Zune. Michal Schulz ha aggiunto la funzione di 
scrittura al datatype per le immagini PNG, aiutando in questo modo 
la creazione di disegni e icone direttamente su AROS.

__ http://aros.sourceforge.net/download.php

AROS in the news
----------------

OSNews ha pubblicato un `articolo`__ sui problemi che circondano la 
ri-generazione di vecchi sistemi operativi, prendendo come esempio le 
due piattaforme AMIGA e OS/2. Una delle soluzioni contemplate è 
proprio AROS.

The AROS Show ha intervistato il nostro project-leader Aaron Digulla.
Cliccate `qui`__ per leggere l'intervista.

__ http://www.osnews.com/story.php/16543
__ http://arosshow.blogspot.com/2006/12/interview-with-aaron-digulla-who.html

Software
--------

*AutoDocReader*, un software per la lettura di documentazione in 
formato autodoc è stato portato su AROS. Anche *AmiGG* 0.44.3 è stato 
convertito, da Marcin Kielesinski. Si tratta del primo Instant 
Messenger per AROS, e supporta due protocolli molto famosi in 
Polonia: Gadu-Gadu e Tlen. AmiGG può anche notificare la presenza di 
nuovi messaggi nella casella di posta elettronica. Potete trovare due 
screenshots `qui`__ e `qui`__, mentre il file binario è `qui`__.

*Murks!* è un ambiente di sviluppo integrato (IDE) per AROS. Murks! 
usa lo stesso Project File Format di AmiDevCpp e per tanto 
l'interscambio dei dati è assicurato. Per usare Murks!, dovete avere 
gcc per AROS native installato sul sistema. Gli utenti di Windows 
possono provare Murks! grazie all'ultima versione di WinAros 
che già contiene gcc. Tutti i link del caso si trovano su `AROS-
EXEC`__.

__ http://ministerq.integradesign.org/31.PNG
__ http://ministerq.integradesign.org/32.PNG
__ http://amigg.integradesign.org/amigg_beta.lha
__ https://ae.amigalife.org/modules/news/article.php?storyid=185

