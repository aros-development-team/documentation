=============
Status update
=============

:Autore:   Paolo Besser
:Data:     2006-05-23

AROS varca i confini
--------------------

Grazie a Neil Cafferkey, Adam Chodorowski, Daniel Holmen e Paolo Besser, 
aros.org ha finalmente le sue controparti finlandesi e italiane. Le traduzioni 
di questo sito sono disponibili ai seguenti indirizzi:

`aros.org in finlandese`__
`aros.org in italiano`__ 

La traduzione in finlandese è pressoché completa, mentre quella in Italiano, 
molto più giovane, è ancora in fase di lavorazione. Il supporto multilingue 
di aros.org prevede anche la lingua tedesca, ma la relativa traduzione si 
ferma ancora a poche pagine. Se volete contribuire anche voi alla localizzazione 
di questo sito, non vi resta che iscrivervi alla mailing list degli sviluppatori.

__ /fi/
__ /it/


AROS vuol dire arte!
--------------------

Hogne "M0ns00n" Titlestad ha pubblicato Lunapaint v0.2 per i386/AROS. 
L'applicazione può aprire e salvare i file, creare immagini e animazioni. 
I problemi iniziali di stabilità sulla versione hosted di AROS sono sati risolti 
e Lunapaint funziona egregiamente anche sulla versione native. Potete vedere 
delle foto `qui`__ e leggere un'intervista interessante allo sviluppatore su 
`The Aros Show`__. Scaricate Lunapaint dagli `Archivi`__ di aros-exec!

__ https://ae.amigalife.org/modules/xcgal/thumbnails.php?album=23
__ http://arosshow.blogspot.com/2006/04/this-is-interview-with-aros-developer.html
__ https://archives.aros-exec.org/share/graphics/edit/lunapaint_v02.tar.bz2


Altre notizie
-------------

Mathias Roslund ha convertito il famoso emulatore di 8 bit Commodore, 
VICE, per tutte le piattaforme Amiga, AROS incluso. Si noti per cortesia che 
la versione per AROS è ancora largamente sperimentale. La trovate `qui`__.

Tomasz Wiszkowski ha portato `FryingPan`__ e `CoFEE`__ su AROS. FryingPan 
è un software di masterizzazione per CD/DVD, mentre CoFEE serve a copiarli. 
Lavorano solo parzialmente su AROS perché manca il supporto ai comandi ATAPI 
e SCSI. Per velocizzare la loro implementazione, TeamAROS ha messo una 
`nuova taglia`__

Randy Vice e Oliver Adams hanno rinnovato il sito di `TeamAROS`__, con 
una grafica più pulita e un servizio nuovo di zecca: gli "abbonamenti alle 
taglie". Ora "potete supportare TeamAROS con un abbonamento mensile di 5 o 10 
dollari, e ciò vi conferisce un voto sulla mailing list dei benefattori di 
TeamAROS. Si tratta del metodo più veloce per contribuire continuamente ai 
progetti di AROS, visto che PayPal continua a prelevare automaticamente la 
cifra pattuita dal vostro conto, fino a che la taglia non è assegnata a 
qualcuno".

Bernd Roesch e Georg Steger stanno correggendo gli errori di Zune e aggiungendo 
nuove feature, mentre tutti gli altri sviluppatori di AROS sono impegnati a 
fare altrettanto con il resto del sistema operativo. 

__ http://www.amidog.com/amiga/vice/index.html
__ http://www.tbs-software.com/fp/
__ http://www.tbs-software.com/fp/files/060430/AROS.lha
__ http://thenostromo.com/teamaros2/?number=38
__ http://thenostromo.com/teamaros2/


