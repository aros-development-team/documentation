=============
Aggiornamento
=============

:Author:   Paolo Besser
:Date:     18-02-2008

Ultime novità
-------------

Michal Shulz sta lavorando alacremente al porting di AROS sulla
piattaforma SAM440 di Acube Systems. Ha pubblicato i `risultati`__
ottenuti fin'ora nel suo `blog`__: "Ho deciso di separare il kernel
(e le librerie caricate insieme a esso) dallo spazio utente. Il kernel
viene caricato da qualche parte entro i primi 16 MB di RAM e quindi
rilocato a un indirizzo virtuale all'inizio dello spazio di 
indirizzamento a 32 bit. Il caricamento del sistema avviene come 
nella versione x86_64, mettendo tutti i dati di sola lettura al di
sopra della base del kernel e tutti i dati modificabili al di sotto
di essa. Dato che sono cattivo per definizione, il nocciolo del mio
AROS per SAM440 riserverà per se stesso tutto lo spazio al di sotto
della sua collocazione fisica. Questa memoria (pochi megabyte) sarà
impiegata come un pool locale per il kernel e sarà impedito qualsiasi
tipo di accesso da parte dell'utente."

Nic Andrews sta lavorando su Wanderer, allo scopo di migliorarlo e di
eliminare alcuni bug fastidiosi. Adesso sta "smanettando un po' per 
riscrivere il codice per il rendering della classe iconslist di 
Wanderer. Il traguardo a breve termine consiste nel permettere alle
finestre delle icone di bufferizzare il disegno di icone e sfondo, 
in modo che, per esempio, usare la modalità tiled rendering per gli
sfondi di iconlist non causi un visibile tremolio, come avviene
adesso". È possibile leggere informazioni più dettagliate sul 
`suo blog`__.


Navighiamo su Internet
----------------------

Michael Grunditz ha pubblicato le prime beta di `SimpleMail`__ 0.32 
per l'AROS Research Operating System. SimpleMail dispone di quasi tutte 
le caratteristiche necessarie in un programma di posta elettronica
moderno, e sta ancora crescendo. Si può scaricare la versione corrente
dal sito degli `Archivi`__.

Robert Norris sta facendo enormi progressi con Traveller, il suo 
browser web basato su Webkit. Per farlo funzionare correttamente, deve
ancora realizzare alcune feature mancanti e portare librerie, tuttavia
il suo porting di Cairo.library è a buon punto ed è già riuscito a
visualizzare alcune pagine web quasi correttamente. Una `foto molto
promettente`__ si trova sul `suo blog`__.


Altre news
----------

João "Hardwired" Ralha sta realizzando alcuni manuali su AROS in 
formato PDF (in Inglese). Tuttavia, non sono ancora terminati ed è in 
cerca di aiuto. I odcumenti disponibili per il download sono il `Manuale per l'utente di AROS`__ (completo al 50%), il
`Manuale della Shell di AROS`__ (70%) e la `Guida all'installazione 
di AROS`__ (25%). L'autore può essere contattato attraverso il `suo
sito`__.

Alain Greppin ha portato TeXlive su AROS, incassando una bounty. 
Informazioni più dettagliate sul `suo sito`__.

Tomek 'Error' Wiszkowski ha realizzato Frying Pan, un'applicazione
per scrivere CD e DVD. Ha pubblicato anche `alcune foto`__ su AROS-Exec.org.
La versione 1.3 (shareware) per AROS può essere scaricata dal 
`suo sito`__. Per farla funzionare, ha apportato anche alcune 
modifiche al device ATA di AROS.

...e, per chiunque non se ne fosse ancora accorto, il filesystem 
FFS ora dispone di una procedura di validazione automatica. Mai più
partizioni di sistema a sola lettura, pressocché inutilizzabili!


__ http://msaros.blogspot.com/2008/01/ive-promised-to-show-you-some.html
__ http://msaros.blogspot.com
__ http://kalamatee.blogspot.com/
__ http://simplemail.sourceforge.net/index.php?body=screenshots
__ http://archives.aros-exec.org/index.php?function=showfile&file=network/email/simplemail_beta_aros-i386.tgz
__ http://cataclysm.cx/2008/02/18/cow-launched
__ http://cataclysm.cx
__ http://archives.aros-exec.org/share/document/manual/aros_user_manual_version_0.5a.pdf
__ http://archives.aros-exec.org/share/document/manual/aros_shell_manual_version_0.7a.pdf
__ http://archives.aros-exec.org/share/document/manual/aros_install_manual_version_0.25a.pdf
__ http://aros-wandering.blogspot.com
__ http://www.chilibi.org/aros/texlive
__ https://ae.amigalife.org/modules/newbb/viewtopic.php?viewmode=flat&topic_id=2569&forum=2
__ http://www.tbs-software.com/fp/welcome.phtml