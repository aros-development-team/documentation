===================
AROS Käyttäjän Opas
===================

:Authors:   Stefan Rieken, Matt Parsons, Adam Chodorowski 
:Copyright: Copyright © 1995-2002, The AROS Development Team
:Version:   $Revision$
:Date:      $Date$
:Status:    Unfinished; only converted to reST. Needs heavy updating.

.. Warning::

   Tämä dokumentti ei ole valmis! On todennäköistä että monet osat ovat
   vanhentuneita, sisältävät väärää tietoa, tai puuttuvat kokonaan. Jos tahdot
   auttaa tilanteen korjaamisessa, ota yhteyttä.

.. Contents::


Esittely
========

Tämä on AROS Research Operating System:in Käyttäjän Opas. Tarkoituksena on
tutustuttaa käyttäjät AROS:iin. Opas on *kaikille* jotka ovat kiinnostuneet
AROS:ista, sillä se koettaa kattaa tietoa AROS:ista useilla edistymistasoilla.
Koetan käydä kaiken perusteellisesti lävitse, mutta sillä tavoin ettei sinun
tarvitse oppia sitä mitä et *tahdo* oppia.


Kenen tulisi tämä opas lukea
----------------------------

Tämä opas auttaa sinua tottumaan AROS:iin. Opas on kirjoitettu kaikille
AROS:ista kiinnostuneilla. AROS on tällä hetkellä noin 76.95% valmis, joten
pidä mielessä että olet käyttämässä ohjelmistoa joka on tutkimus- ja
BETA-testaus vaiheessa. Tällä hetkellä AROS on hauska leikkikalu ja
ohjelmointiympäristö. Oletankin täten että kiinnostuksesi AROS:ia kohtaan
johtuu jommasta kummasta syystä. Jos tulit tänne saakka olettaen että AROS on
multimedia internet-valmis jne. käyttöjärjestelmä, olet ehkä oikeassa, mutta
se *ei ole valmis*, joten ole kärsivällinen. Jos kuvittelit AROS:in olevan
yksikätisen rosvon taikka "Free Money" projektin, olet täysin väärässä
paikassa.


Kuinka tätä opasta tulisi lukea
-------------------------------

Opas on järjestetty "yksinkertaisesta" "edistyneeseen". Voit aloittaa mistä
tahansa kappaleesta joka sisältää sinulle uutta tietoa. Mutta mikä ehkä
tärkeämpää, voit lopettaa lukemiset missä tahansa kappaleessa jonka tieto
menee kiinnostuksesi ohitse. Tällä tavoin voit oppia edistyneet aiheet
aloittaen nollapisteestä, tai voit lopettaa aiemmin jos aiot vain käyttää
AROS:ia etkä ohjelmoida sille. Amiga-taustaiset voivat hypätä esittelyn ylitse
ja aloittaa "AROS alustalle kehityksestä" jos eivät ole ennen ohjelmoineet
Amigalle, tai menemällä suoraan "AROS:issa kehittämiseen". Aloitus- ja
lopetuskohtia on täten kaikille.

On tärkeää huomioida se että opas on tarkoitettu AROS:ille eikä Amigalle.
Joten vaikka olisit omistanut Amigan vuosikausia, voi olla että sinun
kannattaa lukea "AROS:in käytöstä". Tätä ei ole tarkoitettu nolaamaan: tulet
huomaamaan että AROS:in käyttö poikkeaa hieman AmigaOS:ista. (Tämä siksi, ettei Workbench ole vielä valmis :-). Tällä hetkellä koko järjestelmä toimii AmigaDos shell:in (toiselta nimeltään CLI:n) kautta, vaikka meillä onkin Workbench, et voi sillä vielä navigoida levyjä kovin menestyksekkäästi. Vanhojen Amiga-koodareiden kannattaa lukea "Erot Amigalla ohjelmointiin" kappaleesta 4 erojen yleiskuvausta varten.

AROS:in käyttäminen
===================

Käyttöjärjestelmä käyttöjärjestemän sisällä?
--------------------------------------------

AROS on alunperin kehitetty Intel-pohjaisessa Linux_:issa, mutta pyörii
useissa muissa ympäristöissä ja käyttöjärjestelmillä. Tämä saattaa tuntua
oudolta: käyttöjärjestelmä käyttöjärjestelmässä, mikä on emulointia, eikö?

Näppärä termi kuvaamaan mitä AROS tekee on "API emulaatio". API on
kolmikirjaiminen akronyymi sanoista Application Programmer's Interface.
Selväkielisesti sanottuna API tarjoaa (C-kielisiä) funktioita joita ohjelmoija
voi käyttää. AmigaOS API koostuu lukuisista kirjastokutsuista joita
Amiga-ohjelmoija voi käyttää luomaan Amiga ohjelman. AROS emuloi AmigaOS
API:a, yrittäen tarjota samat kirjastokutsut kuin AmigaOS. Amiga-emulaattori,
kuten UAE_; emuloi Amiga *tietokonetta*: prosessoria, liitettyä rautaa,
kaikkea. Sillä on etunsa, kyeten esim. pyörittämään Amigan pelejä eri
raudalla, ja haittansa, kuten kyvyttömyys käyttää emulaattoria "aitona"
käyttöjärjestelmänä "aidolla" prosessorilla. AROS pyörii "aidolla"
prosessorilla. Mutta se ei ole "aito" käyttöjärjestelmä ellei sitä ajeta siten
ettei se tarvitse Linux:ia. Tästä käytetään nimitystä "native" AROS.

AROS voi toimia nk. natiivina Intel:in ja Amiga järjestelmissä, mutta ei aivan
yhtä hyvin kuin Linux:in päällä toimiessaan. AROS:in kirjastofunktiot ovat
tehdyt ensinnä toimimaan Linux:issa, käyttäen sisäisesti Linux:in kerneliä ja
kirjastokutsuja. Tällä tavoin ohjelmoija voi keskittyä ensin kokonaisuuden
toteutukseen ja vaivata päätään teknisillä yksityiskohdilla myöhemmin. Väki
työskentelee tällä hetkellä saadakseen natiivin AROS:in vaikuttavammaksi.
Tulokset ovat erittäin vaikuttavia ja on varsin mahdollista käyttää AROS:ia
aitona (ja ainoana) käyttöjärjestelmänä IBM PC yhteensopivassa koneessa.

AROS, tottakai, ei ole *vain* API emulaattori. Se koettaa tarjota kaiken
AmigaOS3.1 ohjelmiston ja huomaat muutamia demoja ja pelejä toimitettavan
AROS:in mukana, lähinnä vain näyttämään että ne toimivat - saatamme olla vain
77% valmiita, mutta Quake toimii jo!


Natiivin AROS:in käyttö i386:lla m68k:lla
-----------------------------------------

Natiivi AROS on tällä hetkellä rankan kehitystyön alla. Jos haluat nähdä
hienoja trikkejä, koeta ajaa AROS Linux:in alaisuudessa. Mutta jos olet
kiinnostunut kuinka mahtavaa työtä ohjelmoijat ovat tehneet, voit koettaa
natiivia myöskin.

AROS:in asennusohjeet vaihtelevat käyttöympäristön mukaan. Koska "natiivi" on
rankan kehitystyön alla, *tulokset* AROS:in asennuksesta vaihtelevat
käyttämäsi koodin iän mukaan.

Amigassa voit asentaa natiivin koodin jonnekin kovalevyllesi ja tuplaklikata
"boot"-ikonia, resetoida ja nauttia täydestä Amiga ympäristöstä. Tämä siksi,
koska se ei ole *oikeasti* natiivi. Boot-ohjelma vain väliaikaisesti korvaa
muutamia AmigaOS:in kirjastoja AROS:in kirjastoilla. Testitarkoituksiin tämä
on tottakai hyvä, mutta loppujen lopuksi olet käyttämässä vanhaa tuttua
AmigaOS:ia etkä puhdasta natiivia AROS:ia. Tämä tulee muuttumaan kun
rakennamme täydellisemmän 68k AROS järjestelmän.

i386:ssa sinun tulisi tallentaa nk. "boot image" levykkeelle ja nk. "contrib
imaget" ("avustuslevyt", sisältäen pelejä, demoja ja ohjelmia) parille muulle
levykkeelle. Jos latasit binäärikoodin, paketissa tulisi olla mukana
toimintaohjeet. Kun olet kirjoittanut levykkeet, voit käynnistää järjestelmän
uudelleen "boot" levykkeeltä. Kun järjestelmä käynnistyy, löydät itsesi
AROS:ista (joka näyttää hyvin pitkälti AmigaOS:ilta). Voit leikkiä "AmigaDOS
Shell:illä"; tai pelata pelejä/demoja "contrib"-levyiltä (mukana paketissa)
kunnes kyllästyt. AROS tunnistaa levykkeiden vaihdon, joten voit tutkia
vapaasti "contrib"-levyjen sisältöä, ajellen pelejä ja demoja. Tällä hetkellä
tässä kaikki, mutta pysy yhteydessä sillä raskasta työtä ollaan tekemässä
tällä saralla. Kohta meillä on Workbench jonka avulla voit graafisesti
navigoida kovalevy(j)äsi ja levykkeitäsi.


AROS:in käyttö Linux:issa ja FreeBSD:ssä
----------------------------------------

Kun olet saanut binäärit järjestelmällesi, joko kääntäen lähdekoodista tai
ladaten valmiiksi käännetyt binäärit, mene hakemistoon "bin/$TARGET/AROS",
jossa $TARGET on järjestelmäsi tyyppi (esim. linux-i386). Mitä sitten tulisi
tehdä riippuu koodin iästä. Jos sinulla on tiedosto "arosshell" hakemistossa,
aja se ("./arosshell"). Eteesi avautuu ikkuna jossa ei ole mitään
mielenkiintoista ja terminaalissasi on outo uusi prompti. Jos sinulla on
arosshell:in sijasta "aros", aja se ("./aros"). Eteesi avautuu ikkuna/ruutu
jossa näet Amigamaisen työpöydän.

Arosshell:in tapauksessa edessäsi on entuudestaan tuttu terminaaliprompti.
Voit kirjoittaa komentoja, joista ehkä yksi tärkeimmistä on "dir"; se näyttää
sinulle hakemiston sisällön. Hakemisto nimeltä "C" sisältää kaikki komennot,
joten voi olla käytännöllistä katsoa sen sisällys komennolla "dir C". (Huom.:
vanhat Amigistit - tämä shell on tarkka kirjainten koosta!)  Shell käyttäytyy
kuten AmigaDOS shell, ja komennot "C":ssä käyttäytyvät kuten niiden
AmigaDOS:in vastaavat. Joten jos sinulle tulee ongelmia vastaan, sinun
kannattaisi lukea `AmigaDOS Online Reference Manual`_. (UNIX käyttäjät:
edellistä hakemistoa kuvaa "/" tutun "..":n sijaan. Tämä näyttää rumalta koska
AROS ajattelee että Linux:in ".." on tavallinen hakemisto. Sinun ei tule
myöskään käyttää "./":tä ajaessasi tämänhetkisessä hakemistossa olevia
ohjelmia, vaan voit jättää sen huoletta pois). Kun olet sinut
hakemistosyntaksin kanssa, koeta ajaa muutamia ohjelmia (eritoten demoja ja
pelejä) saadaksesi käsityksen AROS:in kyvyistä.

Aros:in tapauksessa edessäsi on AROS:in graafinen käyttöympäristö, "Wanderer",
joka vastaa likimain AmigaOS:in Workbench:iä. Tuplaklikkaamalla kuvakkeita
voit liikkua hakemistoissa ja ajella ohjelmia, demoja ja pelejä...


Tässäkö kaikki oppaassa oleva käyttäjän tieto?
----------------------------------------------

Kappaleen tulisi olla kertonut kuinka saat, asennat ja käytät AROS:ia.
Testattuasi kaikki ohjelmat, demot, työkalut, pelit ja muut, saatat miettiä
josko tässä oli kaikki. Kyllä, tällä hetkellä siinä on kaikki mitä "käyttäjä"
voi AROS:illa tehdä! Mutta sitä mukaa kun uutta tärkeää käyttäjäkoodia
valmistuu, se lisätään tähän oppaaseen, tottakai.

Jos ajattelet että en ole antanut tarpeeksi tietoa kääntämisestä,
asentamisesta, CVS:stä, shell:istä, jne., on hyvä tietää että minulla on
siihen syyni. Ensinnäkin, kyseistä tietoa on jo paljon saatavilla ja olisi
tarpeetonta (ja epäreilua) vain kopioida kyseinen tieto tähän dokumenttiin.
Toiseksi, olemme puhumassa nimenomaisesta tiedosta josta jotkut lukijat
olisivat kiinnostuneita lähdekoodia kääntäessään, kun taas jotkut tahtoisivat
tietää kaiken Amigan shell:istä. Pitääkseni tämän oppaan kutakuinkin
luettavana, viittaan vain paikkoihin joista kyseistä tietoa saa. Sinä lukijana
voit sitten päättää mikä itseäsi kiinnostaa. Ja jos olet uusi AROS:in ja
Amigan käyttäjä, olisi sinun todellakin tullut seurata linkkiä `AmigaDOS
Online Reference Manual`_:iin. Usko minua, se on hyvä :-)

.. _Linux: https://www.linux.org/
.. _UAE:   http://www.freiburg.linux.de/~uae/
.. _`AmigaDOS Online Reference Manual`: http://www.mentasm.com/~mramiga/dos1.shtml
